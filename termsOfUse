Kullanım Koşulları Taslağı
1. Taraflar ve Kabul
Bu Kullanım Koşulları, Tığcık mobil uygulamasını indiren ve kullanan her birey ile uygulama geliştiricileri Koray Temizkan ve Fidan Abdullayeva arasında akdedilmiştir. Uygulamayı kullanarak bu koşulları kabul etmiş sayılırsınız.

2. Hizmet Kapsamı
Tığcık; örgü modelleri paylaşımı, topluluk etkileşimleri, yarışmalar ve benzeri içerikleri sunan bir platformdur. Geliştiriciler, uygulama özelliklerinde dilediği zaman değişiklik yapma veya hizmeti durdurma hakkını saklı tutar.

3. Kullanım Kuralları ve İçerik Politikası
Tığcık topluluğunda paylaşılan içeriklerden (fotoğraf, yorum, tarif vb.) doğrudan paylaşımı yapan kullanıcı sorumludur. Kullanıcılar aşağıdaki kurallara uymayı taahhüt eder:
Telif Hakları: Başka birine ait örgü tasarımlarını veya fotoğrafları izinsiz paylaşmamak.
Uygunsuz İçerik: Genel ahlaka aykırı, hakaret içeren, saldırgan veya reklam amaçlı içerik paylaşmamak.
Puan Toplama: Puan toplama aşamalarında hileli davranışlarda bulunmamak.
Kural ihlali yapan kullanıcıların hesapları, önceden haber verilmeksizin askıya alınabilir veya tamamen kapatılabilir.

4. Fikri Mülkiyet Hakları
Uygulamanın tasarımı, kodu, logosu ve markası geliştiricilere aittir. İzinsiz kopyalanamaz veya ticari amaçla kullanılamaz.
Kullanıcıların paylaştığı içeriklerdeki hakları kendilerinde saklıdır; ancak kullanıcı, bu içeriklerin uygulama içinde sergilenmesi için Tığcık'a ücretsiz bir kullanım lisansı vermiş sayılır.

5. Sorumluluk Sınırlandırması
Tığcık, uygulama içindeki kullanıcı içeriklerinin doğruluğunu veya güvenliğini garanti etmez.
Uygulamadaki teknik aksaklıklar (sunucu kesintisi, veri kaybı vb.) nedeniyle oluşabilecek doğrudan veya dolaylı zararlardan geliştiriciler sorumlu tutulamaz.

6. Hesap Güvenliği
Kullanıcılar, kayıt sırasında oluşturdukları şifrelerin güvenliğinden bizzat sorumludur. Hesabınızın yetkisiz kullanımı durumunda sorumluluk kullanıcıya aittir.

7. Değişiklikler ve İletişim
Bu koşullar zaman zaman güncellenebilir. Güncel koşullar uygulama içinde yayınlandığı andan itibaren geçerlilik kazanır.

İletişim: tigcik.contact@gmail.com
Son Güncelleme Tarihi: 19.01.2026
